Merhaba bugün sizlere oldukça meşhur olan kuantum mekaniğinin büyük sistemlerde uygulandığında, ne olabileceğini açıklamak için kullanılan Schrödinger'in Kedisi düşünce deneyini anlatmaya çalışacağım.

## Schrödinger'in Kedisi

Schrödinger'in kedisi deneyi fizikçi Erwin Schrödinger tarafında 1935 yılında ortaya atılmıştır. Bu deneyde asıl amaç superposition gibi atom altı parçalarda olabilecek bir olayı büyük sistemlere uyguladığımız zaman çok ilginç sonuçlar alabileceğimizi gözlemlemektir.

<img src="./cat-formula.jpg" alt="formula-image"  />

<br/>
Bu deneyi anlayabilmemiz için ilk olarak sizlere superposition denilen ilkeden bahsetmeliyim. Superposition en kolay şekilde anlatmak için qubit adını verdiğimiz, kuantum bilgisayarlarda kullanılan bit türünü kullanabiliriz. Bildiğimiz gibi normal bilgisayarlada bitler ya 1 ya da 0 olabilir. Qubitler ise aynı anda hem 0 hem de 1 olabilir. Bir qubitin %50 0 olma ihtimali varsa %50 1 olma ihtimali vardır. Bu sayede qubit 2 değeri de alabilir. Ama bu qubiti ölçmeye kalkarsak qubit bize ya 0 ya da 1 değerini verecektir her ölçüşümüzde 0 ya da 1 alma ihtimalimiz %50 dir. Ama biz bu qubiti ölçmeden hiçbir zaman qubitin 0 mı 1 mi olduğunu öğrenemeyiz. Bu duruma superposition denir.

<br/>
<img src="./sch-cat.png" alt="cat-image"  />


<br/>
Schrödinger'in kedisi düşünce deneyi farklı örneklerle anlatılmasına rağmen ben bugün en temel şekilde anlatacağım. Deneyde bir kedi kutu içine konuluyor ve kutu kapatılıyor. Bu kutunun içinde  %50 ihtimalle bozunma olasılığı olan bir radyoaktif kaynak ve bu radyoaktif kaynağın bozunup bozunmadığını kontrol eden bir monitör konuluyor. Eğer radyoaktif kaynak bozunduysa monitör bunu fark ediyor ve kutunun içine kedinin ölmesini sağlayacak bir zehir salıyor. Kedinin ölü mü diri mi olduğunu hiçbir zaman kutuyu açmadan bilemeyiz. Kutuyu açtığımız zaman ise kediyi ya ölü ya da diri olarak gözlemleriz. Yani aslında baktığımız zaman bu deney sayesinde bir kediyi de superposition durumuna sokmuş oluyoruz. Bu yüzden kutuyu açmadığımız sürece Schrödinger'in kedisinin hem ölü hem de diri olduğunu kabul ediyoruz.


