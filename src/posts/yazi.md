### Web Development Başlangıcım:

<br>
<img src="https://www.333.com.tr/wp-content/uploads/2019/12/ankara-web-tasarim-ucretleri.jpg" alt="alt text" />  

<br>

Merhaba bu yazımda size web siteleri geliştirmeye nasıl, neden başladığımı ve bu yolda nasıl ilerlediğimi anlatacağım. Eğer siz de web developmenta başlamak isteyip bir türlü başlayamıyorsanız veya başlamak aklınıza hiç gelmediyse bu yazının size yardımcı olabileceğini düşünüyorum. Yazıda genel olarak kendi hikayemi anlatacağım ama eğer sadece önerileri isterseniz aşağıya tıklayıp önerilerime gidebilirsiniz iyi okumalar.

[Öneriler](#m1)

### Başlama zamanım ve nedenim:

Bilgisayar mühendisliğinde 2. sınıfın yarısına gelmiştim ve okulda bu zamana kadar yazdığımız bütün kodlar ve yaptığımız ödevler beni tam olarak mutlu etmemişti. Algoritma olarak her şey kafamda oturmuştu ama tasarım olarak yaptığımız projeler çok kötüydü bu zamana kadar yaptığımız bütün uygulamalar sadece kernel üzerinden çalışıyordu ve hiç göze hitap etmiyordu. Tasarım olarak tek değiştirebildiğimiz şey yazıların rengiydi. Uygulamaların böyle olması beni yaptığım projelerden soğutuyordu.

<img src="./2048.png" alt="2048 image">  

*(Ilk yaptigimiz proje 2048 oyunu)*

Hocamın yönlendirmesiyle 2. sınıfın sömestr tatilinde webe bir udemy kursundan başlangıç yaptım. Kursun [linki](https://www.udemy.com/course/the-complete-web-developer-zero-to-mastery). Kursun başlangıcında temelin sağlam olması için saf olarak HTML CSS ve JavaScript anlatıyordu daha önceden hiç online bir kurstan ders çalışmadığım için sadece videoları izleyip hiç uygulama yapmadan konuyu geçiyordum. Yaklaşık 1.5 hafta sonra öğrendiklerimle gördüm ki insanların çok kolay dediği HTML CSS kullanarak tasarım yapmak bana zor geliyordu ve küçücük bir uygulamayı yapmak için bile çok uzun süre CSS kodu yazmak gerekiyordu. Tasarım  işini bu kadar detaylı öğrenmek beni web işinden de soğutmuştu. Daha bir tane bile site yapmadan kursu bırakmıştım.

### Kursa geri dönmem:

İkinci sınıfımın sonunda kursa tekrardan başladım. Bu sefer react.js konusuna kadar geldim ve reacti çok sevdim ondan sonra 1-2 hafta içinde react.js, node.js, postgresql konularını öğrenerek kursu bitirdim. Kursu bitirdikten sonra ise hala kendimi çok yetkin hissetmiyordum çünkü kendi başıma sıfırdan bir site yapmamıştım. Ben de freelancer sitelerine kayıt olup iş aramaya başladım ve sonunda bir iş buldum. Nasıl iş bulduğumu bir başka blog yazımda anlatacağım çünkü o konu çok detaylı bir konu. İşi yaptıktan sonra web development hakkında merağım arttı ve bu konu hakkında daha çok araştırma yaptım ve birçok şey öğrendim. 

<div id="m1"></div>

### Öneriler:

Web development için önerilerim şunlar:

* Size en büyük önerim sabırlı olmanız. Çünkü ilk başta öğreneceğiniz HTML CSS ve JS çoğu insana çok sıkıcı geliyor ve genellikle insanlar daha hiçbir şey yapmadan bu konuyla uğraşmayı bırakıyor. 

<br>

* Eğer tek tek HTML CSS ve JS yazmaktan sıkılırsanız unutmayın ki bunlar sadece konunun temeli için öğrenmeniz gerekiyor. İleride çok uzun sürede yaptığınız siteleri çok kısa sürede ve birkaç satır kodla yapacaksınız bu sizin için güzel bir motivasyon olabilir.

<br>

* Her şeyi mantığını anlayarak yapın ve hiçbir konuyu yarım bırakmamaya çalışın. 

<br>

* Konuları toplu bir şekilde çalıştıktan sonra kendi başınıza çalıştığınız konuyla alakalı uygulama yapın. Sadece takıldığınız yerlerde internetten bakmanızı tavsiye ederim. Deneme yanılma yöntemini kullanarak öğrenmek bana göre en etkili öğrenme şekli.

<br>

* Kütüphaneleri ve hazır tasarımları kullanmaktan çekinmeyin. Çünkü hazır tasarımları ve kütüphaneleri kullanmak web ile uğraşmayı en eğlenceli kılan şeylerden birisi. Web topluluğunda herkes birbiriyle bilgileri paylaşıyor. Eğer kendiniz çok özel bir tasarım istemiyorsanız veya başlangıç için bir şeyler istiyorsanız size kütüphaneleri ve tasarımları kullanmanızı tavsiye ederim. Eğer sadece tasarım konusunda ilerlemek istiyorsanız o zaman her şeyi baştan yazmanız sizin için daha iyi olabilir.



<img src="./next.jpg" alt="next-image" width="400" height="300"/>

* Yeni bir kütüphane kullanırken her zaman dökümantasyonda kullanacağınız yerleri okuyun. Bu blogu yazarken bile sırf dökümantasyonu okumadım diye çok fazla hatayla uğraştım o yüzden her zaman dokümantasyonu okuyun.

---

Umarım yazımı beğenmişsinizdir bu yazıda verdiğim önerilerin hepsi bana göre iyi olan yöntemler ve benim üzerimde işe yarayan öneriler oldu. Herkesin öğrenme şekli ve motivasyon olma şekli farklıdır o yüzden bu yazı size sadece başlangıç konusunda bir fikir verebilir diye düşünüyorum. 

Eğer yazımda bir yanlışlık varsa ya da yazmamı istediğiniz bir konu varsa bana <ahmetsalihozm@outlook.com> mailimden ulaşıp istediğinizi sorabilirsiniz.